---
slug: songnoter-blog-post
title: Jak jsem vytvořil aplikaci pro hudebníky
authors: [tomb]
tags: [hola, docusaurus]
---

Znáte to, když vás políbí múza a vy musíte tvořit, tak není cesty zpět. To stejné se stalo i mně na podzim loňského roku, kdy jsem dostal nápad zhotovit mobilní aplikaci pro hudebníky usnadňující komunikaci a umožňující vytvářet si vlastní poznámky k audio souborům. <!-- truncate --> V té době jsem trávil hodinu času v šalině cestou do práce a přemýšlel nad tím, jak by bylo skvělé během cesty pracovat na svých hudebních dílech formou analýzy a přidávání vlastních poznámek. Bylo by ale možné poznámky nasdílet i s členy kapely a společně pak posouvat hudební dílo dál?

## Subtitle
Prvním krokem bylo najít vhodnou technologii pro synchronizaci poznámek, práci v offline režimu a sdílení s přáteli. Dále ověřit, že aplikaci lze zhotovit jak pro iOS a Android, tak také jako desktopovou verzi. Přeci jenom by bylo skvělé pracovat doma na klasickém PC a na cestách použít mobilní telefon. Když jsem na všechny otázky našel vhodnou odpověď, nebránilo nic tomu položit základní kámen aplikace.

https://www.youtube.com/watch?v=D5Y9kHL8_FY&t=1s

S vývojem aplikací pro platformu iOS jsem už měl nějaké zkušenosti, tak mi dávalo smysl začít nejdříve s verzí pro iPhone a iPad. Zpočátku jsem se soustředil na skelet chatovací aplikace, ke které jsem později přidal hudební přehrávač. Navigace v aplikaci formou projektů se ukázala, jako uživatelsky nejpřívětivější. Ostatně každý, kdo někdy pracoval s jakýmkoliv DAW je zvyklý nejdříve vytvořit projekt a poté přidat audio soubory.

K vytvořenému projektu lze poté přidávat poznámky s časovým údajem a autorem textu. Zde jsem se snažil zachovat co největší podobnost klasickým chatovacím aplikacím typu Messenger nebo WhatsUp. Přeci jenom komunikace mezi hudebníky je až na prvním místě.

![Docusaurus Plushie](./2021-08-26-welcome/docusaurus-plushie-banner.jpeg)

Paretovo pravidlo 80/20 mě doprovázelo po celou dobu vývoje. Velkou část aplikace Song Noter jsem měl hotovou poměrně rychle, avšak následné ladění chyb a uživatelského prostředí dalo vzniknout několika šedivým vlasům. Nedílnou součástí vývoje bylo také testování v již zmíněné šalině. Nakonec se mi aplikaci podařilo dotáhnout až do současné podoby a zároveň ji přichystat pro budoucí rozšíření.

### A jak používám aplikaci já sám?
Během cvičení na kytaru si ke skladbě napíšu akordy. Svůj mix nahrávek můžu zanalyzovat a označit pasáže, které potřebují ještě upravit nebo ho můžu rovnou nasdílet s klienty a vyžádat si zpětnou vazbu. V poslední době jsem začal hodně poslouchat podcasty a vytvoření poznámky k zajímavé části mi velmi usnadňuje život, když se k podcastu vrátím po nějaké době.

Na závěr budu stručný: musím se ještě vrátit k vývoji Android verze. Pracuju na tom...

<!-- truncate -->